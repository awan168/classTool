<!doctype html> 
<html>
<head>
<meta charset="utf-8"></head><body>
<p style="text-align:right;"><a href="黃帝內經.html" target="_blank">黃帝內經全文</a></p><br><h2>【本篇內查詢結果】</h2><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_1"><br><hr>病在皮膚無常處者，取以鑱鍼於病所，膚白勿取。病在<span style="color:red">分肉</span>間，取以員鍼於病所。病在經絡痼痹者，取以鋒鍼。病在脈氣少，當補之者，取以鍉鍼於井滎分輸。病為大膿者，取以鈹鍼。病痹氣暴發者，取以員利鍼。病痹氣痛而不去者，取以毫鍼。病在中者，取以長鍼。病水腫不能通關節者，取以大鍼。病在五藏固居者，取以鋒鍼，寫於井滎分輸，取以四時。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_2"><br><hr>凡刺有九，以應九變，一曰輸刺，輸刺者，刺諸經滎俞藏俞也。二曰遠道刺，遠道刺者，病在上，取之下，刺府俞也，三日經刺，經刺者，刺大經之結絡經分也。四日絡刺，絡刺者，刺小絡之血脈也。五日分刺，分刺者，刺<span style="color:red">分肉</span>之間也。六曰大寫刺，大寫刺者，刺大膿以鈹鍼也。七曰毛刺，毛刺者，刺浮痹皮膚也。八曰巨刺，巨刺者，左取右，右取左。九曰焠刺，焠刺者，刺燔鍼則取痹也。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_4"><br><hr>脈之所居，深不見者，刺之微內鍼而久留之，以致其空脈氣也。脈淺者，勿刺。按絕其脈，乃刺之，無令精出，獨出其邪氣耳。所謂三刺，則穀氣出者，先淺刺絕皮，以出陽邪，再刺則陰邪出者，少益深，絕皮致肌肉，未入<span style="color:red">分肉</span>間也，已入<span style="color:red">分肉</span>之間，則穀氣出。故刺法曰：始刺淺之，以逐邪氣，而來血氣，後刺深之，以致陰氣之邪，最後刺極深之，以下穀氣，此之謂也。故用鍼者，不知年之所加，氣之盛衰，虛實之所起，不可以為工也。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_5"><br><hr>凡刺有五，以應五藏。一曰半刺，半刺者，淺內而疾發鍼，無鍼傷肉，如拔毛狀，以取皮氣，此肺之應也。二曰豹文刺，豹文刺者，左右前後鍼之，中脈為故，以取經絡之血者，此心之應也。三曰關刺，關刺者，直刺左右，盡筋上，以取筋痹，慎無出血，此肝之應也，或曰淵刺，一曰豈刺。四曰合谷刺，合谷刺者，左右雞足，鍼於<span style="color:red">分肉</span>之間，以取肌痹，此脾之應也。五曰輸刺，輸刺者，直入直出，深內之至骨，以取骨痹，此腎之應也。
<br><br><hr><h2>【全書查詢結果】</h2><br><br>[黃帝內經]---------------------------------------------- 分肉 :  【素問】瘧論篇第三十五<br><br>
<a name="SW_35_1"><br><hr>帝曰：夫經言有餘者瀉之，不足者補之。今熱為有餘，寒為不足。夫瘧者之寒，湯火不能溫也，及其熱，冰水不能寒也，此皆有餘不足之類。當此之時，良工不能止，必須其自衰乃刺之，其故何也？願聞其說。岐伯曰：經言無刺熇熇之熱，無刺渾渾之脈，無刺漉漉之汗，故為其病逆未可治也。夫瘧之始發也，陽氣並於陰，當是之時，陽虛而陰盛，外無氣，故先寒慄也。陰氣逆極，則復出之陽，陽與陰復並於外，則陰虛而陽實，故先熱而渴。夫瘧氣者，並於陽則陽勝，並於陰則陰勝，陰勝則寒，陽勝則熱。瘧者，風寒之氣不常也，病極則復。至病之發也，如火之熱，如風雨不可當也。故經言曰：方其盛時必毀，因其衰也，事必大昌。此之謂也。夫瘧之未發也，陰未並陽，陽未並陰，因而調之，真氣得安，邪氣乃亡，故工不能治其已發，為其氣逆也。帝曰：善。攻之奈何？早晏何如？岐伯曰：瘧之且發也，陰陽之且移也，必從四末始也，陽已傷，陰從之，故先其時堅束其處，令邪氣不得入，陰氣不得出，審候見之在孫絡盛堅而血者皆取之，此真往而未得並者也。帝曰：瘧不發，其應何如？岐伯曰：瘧氣者，必更盛更虛，當氣之所在也，病在陽，則熱而脈躁；在陰，則寒而脈靜；極則陰陽俱衰，衛氣相離，故病得休；衛氣集，則復病也。帝曰：時有間二日或至數日發，或渴或不渴，其故何也？岐伯曰：其間日者，邪氣與衛氣客於六腑，而有時相失，不能相得，故休數日乃作也。瘧者，陰陽更勝也，或甚或不甚，故或渴或不渴。帝曰：論言夏傷於暑，秋必病瘧，今瘧不必應者何也？岐伯曰：此應四時者也。其病異形者，反四時也。其以秋病者寒甚，以冬病者寒不甚，以春病者惡風，以夏病者多汗。帝曰：夫病溫瘧與寒瘧而皆安舍？舍於何臟？岐伯曰：溫瘧者，得之冬中於風，寒氣藏於骨髓之中，至春則陽氣大發，邪氣不能自出，因遇大暑，腦髓爍，肌肉消，腠理發泄，或有所用力，邪氣與汗皆出，此病藏於腎，其氣先從內出之於外也。如是者，陰虛而陽盛，陽盛則熱矣，衰則氣復反入，入則陽虛，陽虛則寒矣，故先熱而後寒，名曰溫瘧。帝曰：癉瘧何如？岐伯曰：癉瘧者，肺素有熱氣盛於身，厥逆上衝，中氣實而不外泄，因有所用力，腠理開，風寒舍於皮膚之內、<span style="color:red">分肉</span>之間而發，發則陽氣盛，陽氣盛而不衰則病矣。其氣不及於陰，故但熱而不寒，氣內藏於心，而外舍於<span style="color:red">分肉</span>之間，令人消爍脫肉，故命曰癉瘧。帝曰：善。
<br><br><br>[黃帝內經]---------------------------------------------- 分肉 :  【素問】風論篇第四十二<br><br>
<a name="SW_42_0"><br><hr>黃帝問曰：風之傷人也，或為寒熱，或為熱中，或為寒中，或為癘風，或為偏枯，或為風也，其病各異，其名不同，或內至五臟六腑，不知其解，願聞其說。岐伯對曰：風氣藏於皮膚之間，內不得通，外不得泄，風者善行而數變，腠理開則灑然寒，閉則熱而悶，其寒也則衰食飲，其熱也則消肌肉，故使人怢慄而不能食，名曰寒熱。風氣與陽明入胃，循脈而上至目內眥，其人肥則風氣不得外泄，則為熱中而目黃；人瘦則外泄而寒，則為寒中而泣出。風氣與太陽俱入，行諸脈俞，散於<span style="color:red">分肉</span>之間，與衛氣相干，其道不利，故使肌肉憤䐜而有瘍，衛氣有所凝而不行，故其肉有不仁也。癘者，有榮氣熱胕，其氣不清，故使其鼻柱壞而色敗，皮膚瘍潰，風寒客於脈而不去，名曰癘風，或名曰寒熱。以春甲乙傷於風者為肝風，以夏丙丁傷於風者為心風，以季夏戊己傷於邪者為脾風，以秋庚辛中於邪者為肺風，以冬壬癸中於邪者為腎風。風中五臟六腑之俞，亦為臟腑之風，各入其門戶所中，則為偏風。風氣循風府而上，則為腦風。風入系頭，則為目風，眼寒。飲酒中風，則為漏風。入房汗出中風，則為內風。新沐中風，則為首風。久風入中，則為腸風飧泄。外在腠理，則為泄風。故風者百病之長也，至其變化乃為他病也，無常方，然致有風氣也。帝曰：五臟風之形狀不同者何？願聞其診及其病能。岐伯曰：肺風之狀，多汗惡風，色皏然白，時咳短氣，晝日則瘥，暮則甚，診在眉上，其色白。心風之狀，多汗惡風，焦絕善怒嚇，赤色，病甚則言不可快，診在口，其色赤。肝風之狀，多汗惡風，善悲，色微蒼，嗌乾善怒，時憎女子，診在目下，其色青。脾風之狀，多汗惡風，身體怠惰，四肢不欲動，色薄微黃，不嗜食，診在鼻上，其色黃。腎風之狀，多汗惡風，面痝然浮腫，脊痛不能正立，其色炲，隱曲不利，診在肌上，其色黑。胃風之狀，頸多汗惡風，食飲不下，膈塞不通，腹善滿，失衣則䐜脹，食寒則泄，診形瘦而腹大。首風之狀，頭面多汗惡風，當先風一日則病甚，頭痛不可以出內，至其風日則病少愈。漏風之狀，或多汗，常不可單衣，食則汗出，甚則身汗，喘息惡風，衣常濡，口乾善渴，不能勞事。泄風之狀，多汗，汗出泄衣上，口中乾，上漬，其風不能勞事，身體盡痛則寒。帝曰：善。
<br><br><br>[黃帝內經]---------------------------------------------- 分肉 :  【素問】痹論篇第四十三<br><br>
<a name="SW_43_0"><br><hr>黃帝問曰：痹之安生？岐伯對曰：風寒濕三氣雜至，合而為痹也。其風氣勝者為行痹，寒氣勝者為痛痹，濕氣勝者為著痹也。帝曰：其有五者何也？岐伯曰：以冬遇此者為骨痹，以春遇此者為筋痹，以夏遇此者為脈痹，以至陰遇此者為肌痹，以秋遇此者為皮痹。帝曰：內舍五臟六腑，何氣使然？岐伯曰：五臟皆有合，病久而不去者，內舍於其合也。故骨痹不已，復感於邪，內舍於腎。筋痹不已，復感於邪，內舍於肝。脈痹不已，復感於邪，內舍於心。肌痹不已，復感於邪，內舍於脾。皮痹不已，復感於邪，內舍於肺。所謂痹者，各以其時重感於風寒濕之氣也。凡痹之客五臟者，肺痹者，煩滿喘而嘔。心痹者，脈不通，煩則心下鼓，暴上氣而喘，嗌乾善噫，厥氣上則恐。肝痹者，夜臥則驚，多飲數小便，上為引如懷。腎痹者，善脹，尻以代踵，脊以代頭。脾痹者，四肢解惰，發咳嘔汁，上為大塞。腸痹者，數飲而出不得，中氣喘爭，時發飧泄。胞痹者，少腹膀胱按之內痛，若沃以湯，澀於小便，上為清涕。陰氣者，靜則神藏，躁則消亡，飲食自倍，腸胃乃傷。淫氣喘息，痹聚在肺；淫氣憂思，痹聚在心；淫氣遺溺，痹聚在腎；淫氣乏竭，痹聚在肝；淫氣肌絕，痹聚在脾。諸痹不已，亦益內也。其風氣勝者，其人易已也。帝曰：痹，其時有死者，或疼久者，或易已者，其故何也？岐伯曰：其入臟者死，其留連筋骨間者疼久，其留皮膚間者易已。帝曰：其客於六腑者何也？岐伯曰：此亦其食飲居處，為其病本也。六腑亦各有俞，風寒濕氣中其俞，而食飲應之，循俞而入，各舍其腑也。帝曰：以針治之奈何？岐伯曰：五臟有俞，六腑有合，循脈之分，各有所發，各隨其過，則病瘳也。帝曰：榮衛之氣亦令人痹乎？岐伯曰：榮者，水穀之精氣也，和調於五臟，灑陳於六腑，乃能入於脈也，故循脈上下，貫五臟，絡六腑也。衛者，水穀之悍氣也，其氣慓疾滑利，不能入於脈也，故循皮膚之中，<span style="color:red">分肉</span>之間，熏於肓膜，散於胸腹，逆其氣則病，從其氣則愈，不與風寒濕氣合，故不為痹。帝曰：善。痹或痛，或不痛，或不仁，或寒，或熱，或燥，或濕，其故何也？岐伯曰：痛者，寒氣多也，有寒故痛也。其不痛不仁者，病久入深，榮衛之行澀，經絡時疏，故不通，皮膚不營，故為不仁。其寒者，陽氣少，陰氣多，與病相益，故寒也。其熱者，陽氣多，陰氣少，病氣勝陽遭陰，故為痹熱。其多汗而濡者，此其逢濕甚也，陽氣少，陰氣盛，兩氣相感，故汗出而濡也。帝曰：夫痹之為病，不痛何也？岐伯曰：痹在於骨則重，在於脈則血凝而不流，在於筋則屈不伸，在於肉則不仁，在於皮則寒，故具此五者，則不痛也。凡痹之類，逢寒則蟲，逢熱則縱。帝曰：善。
<br><br><br>[黃帝內經]---------------------------------------------- 分肉 :  【素問】長刺節論篇第五十五<br><br>
<a name="SW_55_0"><br><hr>刺家不診，聽病者言，在頭頭疾痛，為藏針之，刺至骨病已，上無傷骨肉及皮，皮者道也。陰刺，入一旁四處。治寒熱深專者，刺大藏，迫藏刺背，背俞也，刺之迫藏，藏會，腹中寒熱去而止，與刺之要，髮針而淺出血。治腐腫者刺腐上，視癰小大深淺刺，刺大者多血，小者深之，必端內針為故止。病在少腹有積，刺皮，𧓺以下，至少腹而止，刺挾脊兩旁四椎間，刺兩髂髎季脅肋間，導腹中氣熱下已。病在少腹，腹痛不得大小便，病名曰疝，得之寒，刺少腹兩股間，刺腰髁骨間，刺而多之，盡炅病已。病在筋，筋攣節痛，不可以行，名曰筋痹，刺筋上為故，刺<span style="color:red">分肉</span>間，不可中骨也，病起筋炅病已止。病在肌膚，肌膚盡痛，名曰肌痹，傷於寒濕，刺大分小分，多髮針而深之，以熱為故，無傷筋骨，傷筋骨，痛發若變，諸分盡熱病已止。病在骨，骨重不可舉，骨髓痠痛，寒氣至，名曰骨痹，深者刺無傷脈肉為故，其道大分小分，骨熱病已止。病在諸陽脈，且寒且熱，諸分且寒且熱，名曰狂，刺之虛脈，視分盡熱病已止。病初發歲一發，不治月一發，不治月四五發，名曰癲病，刺諸分諸脈，其無寒者以針調之，病已止。病風且寒且熱，炅汗出，一日數過，先刺諸分理絡脈；汗出且寒且熱，三日一刺，百日而已。病大風，骨節重，鬚眉墮，名曰大風，刺肌肉為故，汗出百日，刺骨髓，汗出百日，凡二百日，鬚眉生而止針。
<br><br><br>[黃帝內經]---------------------------------------------- 分肉 :  【素問】氣穴論篇第五十八<br><br>
<a name="SW_58_0"><br><hr>黃帝問曰：余聞氣穴三百六十五以應一歲，未知其所，願卒聞之。岐伯稽首再拜對曰：窘乎哉問也！其非聖帝，孰能窮其道焉，因請溢意盡言其處。帝捧手逡巡而卻曰：夫子之開余道也，目未見其處，耳未聞其數，而目以明，耳以聰矣。岐伯曰：此所謂聖人易語，良馬易御也。帝曰：余非聖人之易語也，世言真數開人意，今余所訪問者真數，發蒙解惑，未足以論也。然余願聞夫子溢志盡言其處，令解其意，請藏之金匱，不敢復出。岐伯再拜而起曰：臣請言之，背與心相控而痛，所治天突與十椎及上紀，上紀者胃脘也，下紀者關元也。背胸邪系陰陽左右，如此其病前後痛澀，胸脅痛而不得息，不得臥，上氣短氣偏痛，脈滿起斜出尻脈，絡胸脅支心貫膈，上肩加天突，斜下肩交十椎下。臟俞五十穴，腑俞七十二穴，熱俞五十九穴，水俞五十七穴，頭上五行行五，五五二十五穴，中𣗪兩旁各五，凡十穴，大椎上兩旁各一，凡二穴，目瞳子浮白二穴，兩髀厭分中二穴，犢鼻二穴，耳中多所聞二穴，眉本二穴，完骨二穴，項中央一穴，枕骨二穴，上關二穴，大迎二穴，下關二穴，天柱二穴，巨虛上下廉四穴，曲牙二穴，天突一穴，天府二穴，天牖二穴，扶突二穴，天窗二穴，肩解二穴，關元一穴，委陽二穴，肩貞二穴，喑門一穴，臍一穴，胸俞十二穴，背俞二穴，膺俞十二穴，<span style="color:red">分肉</span>二穴，踝上橫二穴，陰陽蹺四穴，水俞在諸分，熱俞在氣穴，寒熱俞在兩骸厭中二穴，大禁二十五，在天府下五寸，凡三百六十五穴，針之所由行也。帝曰：余已知氣穴之處，遊針之居，願聞孫絡溪谷，亦有所應乎？岐伯曰：孫絡三百六十五穴會，亦以應一歲，以溢奇邪，以通榮衛，榮衛稽留，衛散榮溢，氣竭血著，外為發熱，內為少氣，疾瀉無怠，以通榮衛，見而瀉之，無問所會。帝曰：善。願聞溪谷之會也。岐伯曰：肉之大會為谷，肉之小會為溪，肉分之間，溪谷之會，以行榮衛，以會大氣。邪溢氣壅，脈熱肉敗，榮衛不行，必將為膿，內銷骨髓，外破大膕，留於節湊，必將為敗。積寒留舍，榮衛不居，卷肉縮筋，肋肘不得伸，內為骨痹，外為不仁，命曰不足，大寒留於溪谷也。溪谷三百六十五穴會，亦應一歲。其小痹淫溢，循脈往來，微針所及，與法相同。帝乃闢左右而起，再拜曰：今日發蒙解惑，藏之金匱，不敢復出。乃藏之金蘭之室，署曰氣穴所在。岐伯曰：孫絡之脈別經者，其血盛而當瀉者，亦三百六十五脈，並注於絡，傳注十二絡脈，非獨十四絡脈也，內解瀉於中者十脈。
<br><br><br>[黃帝內經]---------------------------------------------- 分肉 :  【素問】水熱穴論篇第六十一<br><br>
<a name="SW_61_0"><br><hr>黃帝問曰：少陰何以主腎？腎何以主水？岐伯對曰：腎者至陰也，至陰者盛水也，肺者太陰也，少陰者冬脈也，故其本在腎，其末在肺，皆積水也。帝曰：腎何以能聚水而生病？岐伯曰：腎者胃之關也，關門不利，故聚水而從其類也。上下溢於皮膚，故為胕腫。胕腫者，聚水而生病也。帝曰：諸水皆生於腎乎？岐伯曰：腎者牝臟也，地氣上者屬於腎，而生水液也，故曰至陰。勇而勞甚則腎汗出，腎汗出逢於風，內不得入於臟腑，外不得越於皮膚，客於玄府，行於皮里，傳為胕腫，本之於腎，名曰風水。所謂玄府者，汗空也。帝曰：水俞五十七處者，是何主也？岐伯曰：腎俞五十七穴，積陰之所聚也，水所從出入也。尻上五行行五者，此腎俞。故水病下為胕腫大腹，上為喘呼，不得臥者，標本俱病，故肺為喘呼，腎為水腫，肺為逆不得臥，分為相輸，俱受者水氣之所留也。伏兔上各二行行五者，此腎之街也。三陰之所交結於腳也。踝上各一行行六者，此腎脈之下行也，名曰太衝。凡五十七穴者，皆臟之陰絡，水之所客也。帝曰：春取絡脈<span style="color:red">分肉</span>何也？岐伯曰：春者木始治，肝氣始生，肝氣急，其風疾，經脈常深，其氣少，不能深入，故取絡脈<span style="color:red">分肉</span>間。帝曰：夏取盛經分腠何也？岐伯曰：夏者火始治，心氣始長，脈瘦氣弱，陽氣留溢，熱熏分腠，內至於經，故取盛經分腠，絕膚而病去者，邪居淺也。所謂盛經者，陽脈也。帝曰：秋取經俞何也？岐伯曰：秋者金始治，肺將收殺，金將勝火，陽氣在合，陰氣初勝，濕氣及體，陰氣未盛，未能深入，故取俞以瀉陰邪，取合以虛陽邪，陽氣始衰，故取於合。帝曰：冬取井滎何也？岐伯曰：冬者水始治，腎方閉，陽氣衰少，陰氣堅盛，巨陽伏沉，陽脈乃去，故取井以下陰逆，取滎以實陽氣。故曰：冬取井滎，春不鼽衄。此之謂也。帝曰：夫子言治熱病五十九俞，餘論其意，未能領別其處，願聞其處，因聞其意。岐伯曰：頭上五行行五者，以越諸陽之熱逆也。大杼、膺俞、缺盆、背俞，此八者，以瀉胸中之熱也。氣街，三里，巨虛上下廉，此八者，以瀉胃中之熱也。雲門、髃骨、委中、髓空，此八者，以瀉四肢之熱也。五臟俞旁五，此十者，以瀉五臟之熱也。凡此五十九穴者，皆熱之左右也。帝曰：人傷於寒而傳為熱何也？岐伯曰：夫寒盛則生熱也。
<br><br><br>[黃帝內經]---------------------------------------------- 分肉 :  【素問】調經論篇第六十二<br><br>
<a name="SW_62_0"><br><hr>黃帝問曰：余聞刺法言，有餘瀉之，不足補之，何謂有餘？何謂不足？岐伯對曰：有餘有五，不足亦有五，帝欲何問？帝曰：願盡聞之。岐伯曰：神有餘有不足，氣有餘有不足，血有餘有不足，形有餘有不足，志有餘有不足，凡此十者，其氣不等也。帝曰：人有精氣津液，四肢九竅，五臟十六部，三百六十五節，乃生百病，百病之生，皆有虛實。今夫子乃言有餘有五，不足亦有五，何以生之乎？岐伯曰：皆生於五臟也。夫心藏神，肺藏氣，肝藏血，脾藏肉，腎藏志，而此成形。志意通，內連骨髓，而成身形五臟。五臟之道，皆出於經隧，以行血氣，血氣不和，百病乃變化而生，是故守經隧焉。帝曰：神有餘不足何如？岐伯曰：神有餘則笑不休，神不足則悲。血氣未並，五臟安定，邪客於形，灑淅起於毫毛，未入於經絡也，故命曰神之微。帝曰：補瀉奈何？岐伯曰：神有餘，則瀉其小絡之血，出血勿之深斥，無中其大經，神氣乃平。神不足者，視其虛絡，按而致之，刺而利之，無出其血，無泄其氣，以通其經，神氣乃平。帝曰：刺微奈何？岐伯曰：按摩勿釋，著針勿斥，移氣於不足，神氣乃得復。帝曰：善。有餘不足奈何？岐伯曰：氣有餘則喘咳上氣，不足則息利少氣。血氣未並，五臟安定，皮膚微病，命曰白氣微泄。帝曰：補瀉奈何？岐伯曰：氣有餘，則瀉其經隧，無傷其經，無出其血，無泄其氣。不足，則補其經隧，無出其氣。帝曰：刺微奈何？岐伯曰：按摩勿釋，出針視之，曰我將深之，適人必革，精氣自伏，邪氣散亂，無所休息，氣泄腠理，真氣乃相得。帝曰：善。血有餘不足奈何？岐伯曰：血有餘則怒，不足則恐。血氣未並，五臟安定，孫絡外溢，則經有留血。帝曰：補瀉奈何？岐伯曰：血有餘，則瀉其盛經出其血。不足，則視其虛經內針其脈中，久留而視，脈大，疾出其針，無令血泄。帝曰：刺留血奈何？岐伯曰：視其血絡，刺出其血，無令惡血得入於經，以成其疾。帝曰：善。形有餘不足奈何？岐伯曰：形有餘則腹脹涇溲不利，不足則四肢不用。血氣未並，五臟安定，肌肉蠕動，命曰微風。帝曰：補瀉奈何？岐伯曰：形有餘則瀉其陽經，不足則補其陽絡。帝曰：刺微奈何？岐伯曰：取<span style="color:red">分肉</span>間，無中其經，無傷其絡，衛氣得復，邪氣乃索。帝曰：善。志有餘不足奈何？岐伯曰：志有餘則腹脹飧泄，不足則厥。血氣未並，五臟安定，骨節有動。帝曰：補瀉奈何？岐伯曰：志有餘則瀉然筋血者，不足則補其復溜。帝曰：刺未並奈何？岐伯曰：即取之，無中其經，邪所乃能立虛。
<br><br><br>[黃帝內經]---------------------------------------------- 分肉 :  【素問】調經論篇第六十二<br><br>
<a name="SW_62_1"><br><hr>帝曰：善。余已聞虛實之形，不知其何以生。岐伯曰：氣血以並，陰陽相傾，氣亂於衛，血逆於經，血氣離居，一實一虛。血並於陰，氣並於陽，故為驚狂。血並於陽，氣並於陰，乃為炅中。血並於上，氣並於下，心煩惋善怒。血並於下，氣並於上，亂而喜忘。帝曰：血並於陰，氣並於陽，如是血氣離居，何者為實？何者為虛？岐伯曰：血氣者，喜溫而惡寒，寒則泣不能流，溫則消而去之，是故氣之所併為血虛，血之所併為氣虛。帝曰：人之所有者，血與氣耳。今夫子乃言血併為虛，氣併為虛，是無實乎？岐伯曰：有者為實，無者為虛，故氣並則無血，血並則無氣，今血與氣相失，故為虛焉。絡之與孫脈俱輸於經，血與氣並，則為實焉。血之與氣並走於上，則為大厥，厥則暴死，氣復反則生，不反則死。帝曰：實者何道從來？虛者何道從去？虛實之要，願聞其故。岐伯曰：夫陰與陽皆有俞會，陽注於陰，陰滿之外，陰陽勻平，以充其形，九候若一，命曰平人。夫邪之生也，或生於陰，或生於陽。其生於陽者，得之風雨寒暑。其生於陰者，得之飲食居處，陰陽喜怒。帝曰：風雨之傷人奈何？岐伯曰：風雨之傷人也，先客於皮膚，傳入於孫脈，孫脈滿則傳入於絡脈，絡脈滿則輸於大經脈，血氣與邪並客於分腠之間，其脈堅大，故曰實。實者外堅充滿，不可按之，按之則痛。帝曰：寒濕之傷人奈何？岐伯曰：寒濕之中人也，皮膚不收，肌肉堅緊，榮血泣，衛氣去，故曰虛。虛者聶闢氣不足，按之則氣足以溫之，故快然而不痛。帝曰：善。陰之生實奈何？岐伯曰：喜怒不節則陰氣上逆，上逆則下虛，下虛則陽氣走之，故曰實矣。帝曰：陰之生虛奈何？岐伯曰：喜則氣下，悲則氣消，消則脈虛空，因寒飲食，寒氣熏滿，則血泣氣去，故曰虛矣。帝曰：經言陽虛則外寒，陰虛則內熱，陽盛則外熱，陰盛則內寒，余已聞之矣，不知其所由然也。岐伯曰：陽受氣於上焦，以溫皮膚<span style="color:red">分肉</span>之間，今寒氣在外，則上焦不通，上焦不通，則寒氣獨留於外，故寒慄。帝曰：陰虛生內熱奈何？岐伯曰：有所勞倦，形氣衰少，穀氣不盛，上焦不行，下脘不通。胃氣熱，熱氣熏胸中，故內熱。帝曰：陽盛生外熱奈何？岐伯曰：上焦不通利，則皮膚緻密，腠理閉塞，玄府不通，衛氣不得泄越，故外熱。帝曰：陰盛生內寒奈何？岐伯曰：厥氣上逆，寒氣積於胸中而不瀉，不瀉則溫氣去，寒獨留，則血凝泣，凝則脈不通，其脈盛大以澀，故中寒。帝曰：陰與陽並，血氣以並，病形以成，刺之奈何？岐伯曰：刺此者取之經隧，取血於營，取氣於衛，用形哉，因四時多少高下。帝曰：血氣以並，病形以成，陰陽相傾，補瀉奈何？岐伯曰：瀉實者氣盛乃內針，針與氣俱內，以開其門如利其戶，針與氣俱出，精氣不傷，邪氣乃下，外門不閉，以出其疾，搖大其道，如利其路，是謂大瀉，必切而出，大氣乃屈。帝曰：補虛奈何？岐伯曰：持針勿置，以定其意，候呼內針，氣出針入，針空四塞，精無從去，方實而疾出針，氣入針出，熱不得還，閉塞其門，邪氣布散，精氣乃得存，動氣候時，近氣不失，遠氣乃來，是謂追之。帝曰：夫子言虛實者有十，生於五臟，五臟五脈耳。夫十二經脈皆生其病，今夫子獨言五臟。夫十二經脈者，皆絡三百六十五節，節有病必被經脈，經脈之病皆有虛實，何以合之？岐伯曰：五臟者，故得六腑與為表裡，經絡支節，各生虛實，其病所居，隨而調之。病在脈，調之血；病在血，調之絡；病在氣，調之衛；病在肉，調之<span style="color:red">分肉</span>；病在筋，調之筋；病在骨，調之骨。燔針劫刺其下及與急者；病在骨，淬針藥熨；病不知所痛，兩蹺為上；身形有痛，九候莫病，則繆刺之；痛在於左而右脈病者，巨刺之。必謹察其九候，針道備矣。
<br><br><br>[黃帝內經]---------------------------------------------- 分肉 :  【素問】繆刺論篇第六十三<br><br>
<a name="SW_63_0"><br><hr>黃帝問曰：余聞繆刺，未得其意，何謂繆刺？岐伯對曰：夫邪之客於形也，必先舍於皮毛，留而不去，入舍於孫脈，留而不去，入舍於絡脈，留而不去，入舍於經脈，內連五臟，散於腸胃，陰陽俱感，五臟乃傷，此邪之從皮毛而入，極於五臟之次也，如此則治其經焉。今邪客於皮毛，入舍於孫絡，留而不去，閉塞不通，不得入於經，流溢於大絡，而生奇病也。夫邪客大絡者，左注右，右注左，上下左右與經相干，而布於四末，其氣無常處，不入於經俞，命曰繆刺。帝曰：願聞繆刺，以左取右以右取左奈何？其與巨刺何以別之？岐伯曰：邪客於經，左盛則右病，右盛則左病，亦有移易者，左痛未已而右脈先病，如此者，必巨刺之，必中其經，非絡脈也。故絡病者，其痛與經脈繆處，故命曰繆刺。帝曰：願聞繆刺奈何？取之何如？岐伯曰：邪客於足少陰之絡，令人卒心痛暴脹，胸脅支滿，無積者，刺然骨之前出血，如食頃而已，不已，左取右，右取左，病新發者，取五日已。邪客於手少陽之絡，令人喉痹舌卷，口乾心煩，臂外廉痛，手不及頭，刺手中指次指爪甲上，去端如韭葉各一痏，壯者立已，老者有頃已，左取右，右取左，此新病數日已。邪客於足厥陰之絡，令人卒疝暴痛，刺足大指爪甲上，與肉交者各一痏，男子立已，女子有頃已，左取右，右取左。邪客於足太陽之絡，令人頭項肩痛，刺足小指爪甲上，與肉交者各一痏，立已，不已，刺外踝下三痏，左取右，右取左，如食頃已。邪客於手陽明之絡，令人氣滿胸中，喘息而支胠，胸中熱，刺手大指次指爪甲上，去端如韭葉各一痏，左取右，右取左，如食頃已。邪客於臂掌之間，不可得屈，刺其踝後，先以指按之痛，乃刺之，以月死生為數，月生一日一痏，二日二痏，十五日十五痏，十六日十四痏。邪客於足陽蹺之脈，令人目痛從內眥始，刺外踝之下半寸所各二痏，左刺右，右刺左，如行十里頃而已。人有所墮墜，惡血留內，腹中滿脹，不得前後，先飲利藥，此上傷厥陰之脈，下傷少陰之絡，刺足內踝之下，然骨之前血脈出血，刺足跗上動脈，不已，刺三毛上各一痏，見血立已，左刺右，右刺左。善悲驚不樂，刺如右方。邪客於手陽明之絡，令人耳聾，時不聞音，刺手大指次指爪甲上，去端如韭葉各一痏，立聞，不已，刺中指爪甲上與肉交者，立聞，其不時聞者，不可刺也。耳中生風者，亦刺之如此數，左刺右，右刺左。凡痹往來行無常處者，在<span style="color:red">分肉</span>間痛而刺之，以月死生為數，用針者，隨氣盛衰，以為痏數，針過其日數則脫氣，不及日數則氣不瀉，左刺右，右刺左，病已止，不已，復刺之如法，月生一日一痏，二日二痏，漸多之，十五日十五痏，十六日十四痏，漸少之。邪客於足陽明之經，令人鼽衄上齒寒，刺足中指次指爪甲上，與肉交者各一痏，左刺右，右刺左。邪客於足少陽之絡，令人脅痛不得息，咳而汗出，刺足小指次指爪甲上，與肉交者各一痏，不得息立已，汗出立止，咳者溫衣飲食，一日已，左刺右，右刺左，病立已，不已，復刺如法。邪客於足少陰之絡，令人嗌痛不可內食，無故善怒，氣上走賁上，刺足下中央之脈各三痏，凡六刺，立已，左刺右，右刺左。嗌中腫，不能內唾，時不能出唾者，繆刺然骨之前，出血立已，左刺右，右刺左。邪客於足太陰之絡，令人腰痛，引少腹控䏚，不可以仰息，刺腰尻之解，兩胂之上，是腰俞，以月死生為痏數，髮針立已，左刺右，右刺左。邪客於足太陽之絡，令人拘攣背急，引脅而痛，刺之從項始數脊椎挾脊，疾按之應手如痛，刺之旁三痏，立已。邪客於足少陽之絡，令人留於樞中痛，髀不可舉，刺樞中以毫針，寒則久留針，以月死生為數，立已。治諸經刺之，所過者不病，則繆刺之。耳聾，刺手陽明，不已，刺其通脈出耳前者。齒齲，刺手陽明，不已，刺其脈入齒中，立已。邪客於五臟之間，其病也，脈引而痛，時來時止，視其病，繆刺之於手足爪甲上，視其脈，出其血，間日一刺，一刺不已，五刺已。繆傳引上齒，齒唇寒痛，視其手背脈血者去之，足陽明中指爪甲上一痏，手大指次指爪甲上各一痏，立已，左取右，右取左。邪客於手足少陰太陰足陽明之絡，此五絡皆會於耳中，上絡左角，五絡俱竭，令人身脈皆動，而形無知也，其狀若屍，或曰屍厥，刺其足大指內側爪甲上，去端如韭葉，後刺足心，後刺足中指爪甲上各一痏，後刺手大指內側，去端如韭葉，後刺手心主，少陰銳骨之端各一痏，立已，不已，以竹管吹其兩耳，鬄其左角之發方一寸燔治，飲以美酒一杯，不能飲者灌之，立已。凡刺之數，先視其經脈，切而從之，審其虛實而調之，不調者經刺之，有痛而經不病者繆刺之，因視其皮部有血絡者盡取之，此繆刺之數也。
<br><br><br>[黃帝內經]---------------------------------------------- 分肉 :  【靈樞】本輸第二<br><br>
<a name="LS_2_9"><br><hr>春取絡脈諸滎大經<span style="color:red">分肉</span>之間，甚者深取之，間者淺取之。夏取諸俞孫絡肌肉皮膚之上。秋取諸合，餘如春法。冬取諸井諸俞之分，欲深而留之。此四時之序，氣之所處，病之所舍，藏之所宜。轉筋者，立而取之，可令遂已。痿厥者，張而刺之，可令立快也。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_1"><br><hr>病在皮膚無常處者，取以鑱鍼於病所，膚白勿取。病在<span style="color:red">分肉</span>間，取以員鍼於病所。病在經絡痼痹者，取以鋒鍼。病在脈氣少，當補之者，取以鍉鍼於井滎分輸。病為大膿者，取以鈹鍼。病痹氣暴發者，取以員利鍼。病痹氣痛而不去者，取以毫鍼。病在中者，取以長鍼。病水腫不能通關節者，取以大鍼。病在五藏固居者，取以鋒鍼，寫於井滎分輸，取以四時。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_2"><br><hr>凡刺有九，以應九變，一曰輸刺，輸刺者，刺諸經滎俞藏俞也。二曰遠道刺，遠道刺者，病在上，取之下，刺府俞也，三日經刺，經刺者，刺大經之結絡經分也。四日絡刺，絡刺者，刺小絡之血脈也。五日分刺，分刺者，刺<span style="color:red">分肉</span>之間也。六曰大寫刺，大寫刺者，刺大膿以鈹鍼也。七曰毛刺，毛刺者，刺浮痹皮膚也。八曰巨刺，巨刺者，左取右，右取左。九曰焠刺，焠刺者，刺燔鍼則取痹也。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_4"><br><hr>脈之所居，深不見者，刺之微內鍼而久留之，以致其空脈氣也。脈淺者，勿刺。按絕其脈，乃刺之，無令精出，獨出其邪氣耳。所謂三刺，則穀氣出者，先淺刺絕皮，以出陽邪，再刺則陰邪出者，少益深，絕皮致肌肉，未入<span style="color:red">分肉</span>間也，已入<span style="color:red">分肉</span>之間，則穀氣出。故刺法曰：始刺淺之，以逐邪氣，而來血氣，後刺深之，以致陰氣之邪，最後刺極深之，以下穀氣，此之謂也。故用鍼者，不知年之所加，氣之盛衰，虛實之所起，不可以為工也。
<br><br><br>[黃帝內經]---------------------------------------------- 分肉 :  【靈樞】官鍼第七<br><br>
<a name="LS_7_5"><br><hr>凡刺有五，以應五藏。一曰半刺，半刺者，淺內而疾發鍼，無鍼傷肉，如拔毛狀，以取皮氣，此肺之應也。二曰豹文刺，豹文刺者，左右前後鍼之，中脈為故，以取經絡之血者，此心之應也。三曰關刺，關刺者，直刺左右，盡筋上，以取筋痹，慎無出血，此肝之應也，或曰淵刺，一曰豈刺。四曰合谷刺，合谷刺者，左右雞足，鍼於<span style="color:red">分肉</span>之間，以取肌痹，此脾之應也。五曰輸刺，輸刺者，直入直出，深內之至骨，以取骨痹，此腎之應也。
<br><br><br>[黃帝內經]---------------------------------------------- 分肉 :  【靈樞】終始第九<br><br>
<a name="LS_9_5"><br><hr>春氣在毛，夏氣在皮膚，秋氣在<span style="color:red">分肉</span>，冬氣在筋骨，刺此病者，各以其時為齊。故刺肥人者，以秋冬之齊，刺瘦人者，以春夏之齊。
<br><br><br>[黃帝內經]---------------------------------------------- 分肉 :  【靈樞】經脈第十<br><br>
<a name="LS_10_19"><br><hr>經脈十二者，伏行<span style="color:red">分肉</span>之間，深而不見。其常見者，足太陰過於外踝之上，無所隱故也。諸脈之浮而常見者，皆絡脈也。六經絡手陽明少陽之大絡，起於五指間，上合肘中。飲酒者，衛氣先行皮膚，先充絡脈，絡脈先盛，故衛氣已平，榮氣乃滿，而經脈大盛。脈之卒然動者，皆邪氣居之，留於本末，不動則熱，不堅則陷且空，不與眾同，是以知其何脈之動也。
<br><br><br>[黃帝內經]---------------------------------------------- 分肉 :  【靈樞】四時氣第十九<br><br>
<a name="LS_19_0"><br><hr>黃帝問於歧伯曰：夫四時之氣，各不同形，百病之起，皆有所生，灸刺之道，何者為定。歧伯答曰：四時之氣，各有所在，灸刺之道，得氣穴為定。故春取經血脈<span style="color:red">分肉</span>之間，甚者，深刺之，間者，淺刺之。夏取盛經孫絡，取分間，絕皮膚。秋取經俞，邪在府，取之合。冬取井滎，必深以留之。
<br><br><br>[黃帝內經]---------------------------------------------- 分肉 :  【靈樞】癲狂第二十二<br><br>
<a name="LS_22_2"><br><hr>骨癲疾者，顑齒諸腧<span style="color:red">分肉</span>皆滿而骨居，汗出煩悗，嘔多沃沫，氣下泄，不治。筋癲疾者，身倦攣急大，刺項大經之大杼脈，嘔多沃沬，氣下泄，不治。脈癲疾者，暴仆，四肢之脈，皆脹而縱，脈滿，盡刺之出血，不滿，灸之挾項太陽，灸帶脈於腰相去三寸諸<span style="color:red">分肉</span>本輸，嘔多沃沫，氣下泄，不治。癲疾者，疾發如狂者，死不治。
<br><br><br>[黃帝內經]---------------------------------------------- 分肉 :  【靈樞】周痹第二十七<br><br>
<a name="LS_27_0"><br><hr>黃帝問於歧伯曰：周痹之在身也，上下移徒隨脈，其上下左右相應，間不容空，願聞此痛，在血脈之中邪，將在<span style="color:red">分肉</span>之間乎，何以致是。其痛之移也，間不及下鍼，其慉痛之時，不及定治，而痛已止矣，何道使然，願聞其故。
<br><br><br>[黃帝內經]---------------------------------------------- 分肉 :  【靈樞】周痹第二十七<br><br>
<a name="LS_27_2"><br><hr>黃帝曰：善。此痛安生。何因而有名。歧伯對曰：風寒濕氣，客於外<span style="color:red">分肉</span>之間，迫切而為沫，沫得寒則聚，聚則排<span style="color:red">分肉</span>而分裂也，分裂則痛，痛則神歸之，神歸之則熱，熱則痛解，痛解則厥，厥則他痹發，發則如是。
<br><br><br>[黃帝內經]---------------------------------------------- 分肉 :  【靈樞】周痹第二十七<br><br>
<a name="LS_27_3"><br><hr>帝曰：善。余已得其意矣。此內不在藏，而外未發於皮，獨居<span style="color:red">分肉</span>之間，真氣不能周，故命曰周痹。故刺痹者，必先切循其下之六經，視其虛實，及大絡之血結而不通，及虛而脈陷空者而調之，熨而通之，其瘛堅，轉引而行之。黃帝曰：善。余已得其意矣。亦得其事也。九者，經巽之理，十二經脈陰陽之病也。
<br><br><br>[黃帝內經]---------------------------------------------- 分肉 :  【靈樞】口問第二十八<br><br>
<a name="LS_28_7"><br><hr>黃帝曰：人之嚲者，何氣使然。歧伯曰：胃不實則諸脈虛，諸脈虛則筋脈懈惰，筋脈懈惰則行陰用力，氣不能復，故為嚲，因其所在，補<span style="color:red">分肉</span>間。
<br><br><br>[黃帝內經]---------------------------------------------- 分肉 :  【靈樞】口問第二十八<br><br>
<a name="LS_28_13"><br><hr>凡此十二邪者，皆奇邪之走空竅者也，故邪之所在，皆為不足，故上氣不足，腦為之不滿，耳為之苦鳴，頭為之苦傾，目為之眩，中氣不足，溲便為之變，腸為之苦鳴。下氣不足，則乃為痿厥心悗，補足外踝下留之。黃帝曰：治之奈何。歧伯曰：腎主為欠，取足少陰。肺主為噦，取手太陰。足少陰唏者，陰與陽絕，故補足太陽，寫足少陰。振寒者，補諸陽。噫者，補足太陰陽明。嚏者，補足太陽眉本。嚲因其所在，補<span style="color:red">分肉</span>間。泣出補天柱經俠頸，俠頸者，頭中分也。太息補手少陰心主，足少陽留之。涎下補足少陰。耳鳴補客主人，手大指爪甲上與肉交者。自齧舌，視主病者，則補之。目眩頭傾，補足外踝下留之。痿厥心悗，刺足大指間上二寸留之。一曰足外踝下留之。
<br><br><br>[黃帝內經]---------------------------------------------- 分肉 :  【靈樞】脹論第三十五<br><br>
<a name="LS_35_2"><br><hr>黃帝曰：脹者焉生，何因而有。歧伯曰：衛氣之在身也，常然並脈，循<span style="color:red">分肉</span>，行有逆順，陰陽相隨，乃得天和，五藏更始，四時有序，五穀乃化，然後厥氣在上，營衛留止，寒氣逆上，真邪相攻，兩氣相搏，乃合為脹也。黃帝曰：善。何以解惑。歧伯曰：合之於真，三合而得。帝曰：善。黃帝問於歧伯曰：脹論言無問虛實，工在疾寫，近者一下，遠者三下，今有其三而不下者，其過焉在。歧伯對曰：此言陷於肉盲，而中氣穴者也。不中氣穴，則氣內閉，鍼不陷盲，則氣不行，上越中肉，則衛氣相亂，陰陽相逐，其於脹也，當寫不寫，氣故不下，三而不下，必更其道，氣下乃止，不下復始，可以萬全，烏有殆者乎，其於脹也，必審其𦙳，當寫則寫，當補則補，如鼓應桴，惡有不下者乎。
<br><br><br>[黃帝內經]---------------------------------------------- 分肉 :  【靈樞】五癃津液別第三十六<br><br>
<a name="LS_36_1"><br><hr>歧伯曰：水穀皆入於口，其味有五，各注其海，津液各走其道，故三焦出氣，以溫肌肉，充皮膚，為其津，其流而不行者為液。天暑衣厚則腠理開，故汗出，寒留於<span style="color:red">分肉</span>之間，聚沫則為痛，天寒則腠理閉，氣濕不行，水下留於膀胱，則為溺與氣。五藏六府，心為之主，耳為之聽，目為之候，肺為之相，肝為之將，脾為之衛，腎為之主外。故五藏六府之津液，盡上滲於目，心悲氣并，則心系急，心系急則肺舉，肺舉則液上溢。夫心系與肺，不能盡舉，乍上乍下，故欬而泣出矣。中熱則胃中消穀，消穀則蟲上下作，腸胃充郭，故胃緩，胃緩則氣逆，故唾出。
<br><br><br>[黃帝內經]---------------------------------------------- 分肉 :  【靈樞】本藏第四十七<br><br>
<a name="LS_47_0"><br><hr>黃帝問於歧伯曰：人之血氣精神者，所以奉生而周於性命者也。經脈者，所以行血氣而榮陰陽，濡筋骨，利關節者也。衛氣者，所以溫<span style="color:red">分肉</span>，充皮膚，肥腠理，司關闔者也。志意者，所以御精神，收魂魄，適寒溫，和喜怒者也。是故血和則經脈流行，榮覆陰陽，筋骨勁強，關節清利矣。衛氣和則<span style="color:red">分肉</span>解利，皮膚調柔，腠理緻密矣。志意和則精神專直，魂魄不散，悔怒不起，五藏不受邪矣。寒溫和則六府化穀，風痹不作，經脈通利，肢節得安矣。此人之常平也。五藏者，所以藏精神血氣魂魄者也。六府者，所以化水穀而行津液者也。此人之所以具受於天也，無智愚賢不肖，無以相倚也。然有其獨盡天壽，而無邪僻之病，百年不衰，雖犯風雨卒寒大暑，猶有弗能害也。有其不離屏蔽室內，無怵愓之恐，然猶不免於病，何也，願聞其故。歧伯曰：窘乎哉問也。五藏者，所以參天地，副陰陽，而運四時，化五節者也。五藏者，固有小大高下堅脆端正偏傾者，六府亦有小大長短厚薄結直緩急，凡此二十五者，各不同，或善或惡，或吉或凶，請言其方。
<br><br><br>[黃帝內經]---------------------------------------------- 分肉 :  【靈樞】禁服第四十八<br><br>
<a name="LS_48_4"><br><hr>人迎大一倍於寸口，病在足少陽，一倍而躁，在手少陽。人迎二倍，病在足太陽，二倍而躁，病在手太陽。人迎三倍，病在足陽明，三倍而躁，病在手陽明。盛則為熱，虛則為寒，緊則為痛痹，代則乍甚乍問。盛則寫之，虛則補之，緊痛則取之<span style="color:red">分肉</span>，代則取血絡，且飲藥，陷下則灸之，不盛不虛，以經取之，名曰經刺。人迎四倍者，且大且數，名曰溢陽，溢陽為外格，死不治。必審按其本末，察其寒熱，以驗其藏府之病。
<br><br><br>[黃帝內經]---------------------------------------------- 分肉 :  【靈樞】賊風第五十八<br><br>
<a name="LS_58_0"><br><hr>黃帝曰：夫子言賊風邪氣之傷人也，令人病焉，今有其不離屏蔽，不出室穴之中，卒然病者，非不離賊風邪氣，其故何也。歧伯曰：此皆嘗有所傷於濕氣，藏於血脈之中，<span style="color:red">分肉</span>之間，久留而不去，若有所墮墜，惡血在內而不去。卒然喜怒不節，飲食不適，寒溫不時，腠理閉而不通，其開而遇風寒，則血氣凝結，與故邪相襲，則為寒痹。其有熱則汗出，汗出則受風，雖不遇賊風邪氣，必有因加而發焉。
<br><br><br>[黃帝內經]---------------------------------------------- 分肉 :  【靈樞】衛氣失常第五十九<br><br>
<a name="LS_59_1"><br><hr>黃帝問於伯高曰：何以知皮肉氣血筋骨之病也。伯高曰：色起兩眉薄澤者，病在皮。脣色青黃赤白黑者，病在肌肉。營氣濡然者，病在血氣。目色青黃赤白黑者，病在筋。耳焦枯，受塵垢，病在骨。黃帝曰：病形何如，取之奈何。伯高曰：夫百病變化，不可勝數，然皮有部，肉有柱，血氣有輸，骨有屬。黃帝曰：願聞其故。伯高曰：皮之部，輸於四末。肉之柱，在臂脛諸陽<span style="color:red">分肉</span>之間，與足少陰分間。血氣之輸，輸於諸絡，氣血留居則盛而起。筋部無陰無陽，無左無右，候病所在。骨之屬者，骨空之所以受益而益腦髓者也。黃帝曰：取之奈何。伯高曰：夫病變化，浮沉深淺，不可勝窮，各在其處，病間者淺之，甚者深之，間者少之，甚者眾之，隨變而調氣，故曰上工。
<br><br><br>[黃帝內經]---------------------------------------------- 分肉 :  【靈樞】邪客第七十一<br><br>
<a name="LS_71_0"><br><hr>黃帝問於伯高曰：夫邪氣之客人也，或令人目不瞑不臥出者，何氣使然。伯高曰：五穀入於胃也，其糟粕津液宗氣，分為三隧，故宗氣積於胸中，出於喉嚨，以貫心脈，而行呼吸焉。營氣者，泌其津液，注之於脈，化以為血，以榮四末，內注五藏六府，以應刻數焉。衛氣者，出其悍氣之慓疾，而先行於四末<span style="color:red">分肉</span>皮膚之間，而不休者也，晝日行於陽，夜行於陰，常從足少陰之分間，行於五藏六府。今厥氣客於五藏六府，則衛氣獨衛其外，行於陽，不得入於陰，行於陽則陽氣盛，陽氣盛則陽蹻陷，不得入於陰，陰虛，故目不瞑。黃帝曰：善。治之奈何。伯高曰：補其不足，寫其有餘，調其虛實，以通其道，而去其邪，飲以半夏湯一劑，陰陽已通，其臥立至。黃帝曰：善。此所謂決瀆壅塞，經絡大通，陰陽和得者也，願聞其方。伯高曰：其湯方以流水千里以外者八升，揚之萬遍，取其清五升煮之，炊以葦薪火沸置秫米一升，治半夏五合徐炊，令竭為一升半，去其滓，飲汁一小杯，日三稍益，以知為度。故其病新發者，覆杯則臥，汗出則已矣。久者，三飲而已也。
<br><br><br>[黃帝內經]---------------------------------------------- 分肉 :  【靈樞】邪客第七十一<br><br>
<a name="LS_71_4"><br><hr>黃帝曰：持鍼縱舍奈何。歧伯曰：必先明知十二經脈之本末，皮膚之寒熱，脈之盛衰滑濇，其脈滑而盛者，病日進，虛而細者，久以持，大以濇者，為痛痹，陰陽如一者，病難治，其本末尚熱者，病尚在，其熱已衰者，其病亦去矣。持其尺，察其肉之堅脆，大小滑濇，寒溫燥濕，因視目之五色，以知五藏，而決死生，視其血脈，察其色，以知其寒熱痛痹。黃帝曰：持鍼縱舍，余未得其意也。歧伯曰：持鍼之道，欲端以正，安以靜，先知虛實，而行疾徐，左手執骨，右手循之，無與肉果，寫欲端以正，補必閉膚，輔鍼導氣，邪得淫泆，真氣得居。黃帝曰：扞皮開腠理奈何。歧伯曰：因其<span style="color:red">分肉</span>，左別其膚，微內而徐端之，視神不散，邪氣得去。
<br><br><br>[黃帝內經]---------------------------------------------- 分肉 :  【靈樞】刺節真邪第七十五<br><br>
<a name="LS_75_8"><br><hr>凡刺大邪，日以小，泄奪其有餘，乃益虛，剽其通，鍼其邪，肌肉親，視之無有反其真，刺諸陽<span style="color:red">分肉</span>間。
<br><br><br>[黃帝內經]---------------------------------------------- 分肉 :  【靈樞】刺節真邪第七十五<br><br>
<a name="LS_75_9"><br><hr>凡刺小邪，日以大，補其不足，乃無害，視其所在，迎之界，遠近盡至，其不得外，侵而行之，乃自費，刺<span style="color:red">分肉</span>間。
<br><br><br>[黃帝內經]---------------------------------------------- 分肉 :  【靈樞】九鍼論第七十八<br><br>
<a name="LS_78_2"><br><hr>黃帝曰：鍼之長短有數乎。歧伯曰：一曰鑱鍼者，取法於巾鍼，去末寸半，卒銳之，長一寸六分，主熱在頭身也。二曰員鍼，取法於絮鍼，筩其身而卵其鋒，長一寸六分，主治<span style="color:red">分肉</span>間氣。三曰鍉鍼，取法於黍粟之銳，長三寸半，主按脈取氣，令邪出。四曰鋒鍼，取法於絮鍼，筩其身鋒其末，長一寸六分，主癰熱出血。五曰鈹鍼，取法於劍鋒，廣二分半，長四寸，主大癰膿，兩熱爭者也。六曰員利鍼，取法於氂鍼微大其末，反小其身，令可深內也，長一寸六分，主取癰痹者也。七曰毫鍼，取法於毫毛，長一寸六分，主寒熱痛痹在絡者也。八曰長鍼，取法於綦鍼，長七寸，主取深邪遠痹者也。九曰大鍼，取法於鋒鍼，其鋒微員，長四寸，主取大氣不出關節者也，鍼形畢矣。此九鍼大小長短法也。
<br><br><br>[黃帝內經]---------------------------------------------- 分肉 :  【靈樞】大惑論第八十<br><br>
<a name="LS_80_5"><br><hr>黃帝曰：人之多臥者，何氣使然。歧伯曰：此人腸胃大而皮膚濕而<span style="color:red">分肉</span>不解焉。腸胃大則衛氣留久，皮膚濕則<span style="color:red">分肉</span>不解，其行遲。夫衛氣者，晝日常行於陽，夜行於陰，故陽氣盡則臥，陰氣盡則寤。故腸胃大，則衛氣行留久，皮膚濕，<span style="color:red">分肉</span>不解，則行遲，留於陰也久，其氣不清，則欲瞑，故多臥矣。其腸胃小，皮膚滑以緩，<span style="color:red">分肉</span>解利，衛氣之留於陽也久，故少瞑焉。黃帝曰：其非常經也，卒然多臥者。何氣使然。歧伯曰：邪氣留於上焦，上焦閉而不通，已食若飲湯，衛氣留久於陰而不行，故卒然多臥焉。
<br><br><br>[黃帝內經]---------------------------------------------- 分肉 :  【靈樞】癰疽第八十一<br><br>
<a name="LS_81_0"><br><hr>黃帝曰：余聞腸胃受穀，上焦出氣，以溫<span style="color:red">分肉</span>，而養骨節，通腠理。中焦出氣如露，上注谿谷，而滲孫脈，津液和調，變化而赤為血，血和則孫脈先滿，溢乃注於絡脈，皆盈，乃注於經脈。陰陽已張，因息乃行，行有經紀，周有道理，與天合同，不得休止。切而調之，從虛去實，寫則不足，疾則氣減，留則先後，從虛去虛，補則有餘，血氣已調，形氣乃持。余已知血氣之平與不平，未知癰疽之所從生，成敗之時，死生之期，有遠近，何以度之，可得聞乎。歧伯曰：經脈留行不止，與天同度，與地合紀。故天宿失度，日月薄蝕，地經失紀，水道流溢，草萓不成，五穀不殖，徑路不通，民不往來，巷聚邑居，則別離異處，血氣猶然，請言其故。夫血脈營衛，周流不休，上應星宿，下應經數，寒邪客經絡之中，則血泣，血泣則不通，不通則衛氣歸之，不得復反，故癰腫寒氣化為熱，熱勝則腐肉，肉腐則為膿，膿不寫則爛筋，筋爛則傷骨，骨傷則髓消，不當骨空，不得泄寫，血枯空虛，則筋骨肌肉不相榮，經脈敗漏，薰於五藏，藏傷故死矣。
<br><br>
</body></html>
