<!doctype html> 
<html>
<head>
<meta charset="utf-8"></head><body>
<p style="text-align:right;"><a href="黃帝內經.html" target="_blank">黃帝內經全文</a></p><br><h2>【本篇內查詢結果】</h2><br><br>[黃帝內經]---------------------------------------------- 毫鍼 :  【靈樞】官鍼第七<br><br>
<a name="LS_7_1"><br><hr>病在皮膚無常處者，取以鑱鍼於病所，膚白勿取。病在分肉間，取以員鍼於病所。病在經絡痼痹者，取以鋒鍼。病在脈氣少，當補之者，取以鍉鍼於井滎分輸。病為大膿者，取以鈹鍼。病痹氣暴發者，取以員利鍼。病痹氣痛而不去者，取以<span style="color:red">毫鍼</span>。病在中者，取以長鍼。病水腫不能通關節者，取以大鍼。病在五藏固居者，取以鋒鍼，寫於井滎分輸，取以四時。
<br><br><hr><h2>【全書查詢結果】</h2><br><br>[黃帝內經]---------------------------------------------- 毫鍼 :  【靈樞】九鍼十二原第一<br><br>
<a name="LS_1_3"><br><hr>九鍼之名，各不同形。一曰鑱鍼，長一寸六分。二曰員鍼，長一寸六分。三曰鍉鍼，長三寸半。四曰鋒鍼，長一寸六分。五曰鈹鍼，長四寸，廣二分半。六曰員利鍼，長一寸六分。七曰<span style="color:red">毫鍼</span>，長三寸六分。八曰長鍼，長七寸。九曰大鍼，長四寸。鑱鍼者，頭大末銳，去寫陽氣。員鍼者，鍼如卵形，揩摩分間，不得傷肌肉，以寫分氣。鍉鍼者，鋒如黍粟之銳，主按脈勿陷，以致其氣。鋒鍼者，刃三隅以發痼疾。鈹鍼者，末如劍鋒，以取大膿。員利鍼者，大如氂，且員且銳，中身微大，以取暴氣。<span style="color:red">毫鍼</span>者，尖如蟁蝱喙，靜以徐往，微以久留之，而養以取痛痹。長鍼者，鋒利身薄，可以取遠痹。大鍼者，尖如挺，其鋒微員，以寫機關之水也。九鍼畢矣。
<br><br><br>[黃帝內經]---------------------------------------------- 毫鍼 :  【靈樞】官鍼第七<br><br>
<a name="LS_7_1"><br><hr>病在皮膚無常處者，取以鑱鍼於病所，膚白勿取。病在分肉間，取以員鍼於病所。病在經絡痼痹者，取以鋒鍼。病在脈氣少，當補之者，取以鍉鍼於井滎分輸。病為大膿者，取以鈹鍼。病痹氣暴發者，取以員利鍼。病痹氣痛而不去者，取以<span style="color:red">毫鍼</span>。病在中者，取以長鍼。病水腫不能通關節者，取以大鍼。病在五藏固居者，取以鋒鍼，寫於井滎分輸，取以四時。
<br><br><br>[黃帝內經]---------------------------------------------- 毫鍼 :  【靈樞】逆順肥瘦第三十八<br><br>
<a name="LS_38_1"><br><hr>黃帝曰：願聞人之白黑肥瘦小長，各有數乎。歧伯曰：年質壯大，血氣充盈，膚革堅固，因加以邪，刺此者，深而留之，此肥人也。廣肩，腋項肉薄，皮厚而黑色，脣臨臨然，其血黑以濁，其氣濇以遲，其為人也，貪於取與。刺此者，深而留之，多益其數也。黃帝曰：刺瘦人奈何。歧伯曰：瘦人者，皮薄色少，肉廉廉然，薄脣輕言，其血清氣滑，易脫於氣，易損於血，刺此者，淺而疾之。黃帝曰：刺常人奈何。歧伯曰：視其白黑，各為調之，其端正敦厚者，其血氣和調，刺此者，無失常數也。黃帝曰：刺壯士真骨者，奈何。歧伯曰：刺壯士真骨，堅肉緩節監監然，此人重則氣濇血濁，刺此者，深而留之，多益其數。勁則氣滑血清，刺此者，淺而疾之。黃帝曰：刺嬰兒奈何。歧伯曰：嬰兒者，其肉脆，血少氣弱，刺此者，以<span style="color:red">毫鍼</span>，淺刺而疾發鍼，日再可也。
<br><br><br>[黃帝內經]---------------------------------------------- 毫鍼 :  【靈樞】衛氣第五十二<br><br>
<a name="LS_52_2"><br><hr>請言氣街，胸氣有街，腹氣有街，頭氣有街，脛氣有街，故氣在頭者，止之於腦。氣在胸者，止之膺與背俞。氣在腹者，止之背俞，與衝脈於臍左右之動脈者。氣在脛者，止之於氣街，與承山踝上以下。取此者，用<span style="color:red">毫鍼</span>，必先按而在，久應於手，乃剌而予之。所治者，頭痛眩仆，腹痛中滿暴脹，及有新積。痛可移者，易已也，積不痛，難已也。
<br><br><br>[黃帝內經]---------------------------------------------- 毫鍼 :  【靈樞】刺節真邪第七十五<br><br>
<a name="LS_75_12"><br><hr>黃帝曰：官鍼奈何。歧伯曰：刺癰者，用鈹鍼。刺大者，用鋒鍼。刺小者，用員利鍼。刺熱者，用鑱鍼。刺寒者，用<span style="color:red">毫鍼</span>也。
<br><br><br>[黃帝內經]---------------------------------------------- 毫鍼 :  【靈樞】九鍼論第七十八<br><br>
<a name="LS_78_2"><br><hr>黃帝曰：鍼之長短有數乎。歧伯曰：一曰鑱鍼者，取法於巾鍼，去末寸半，卒銳之，長一寸六分，主熱在頭身也。二曰員鍼，取法於絮鍼，筩其身而卵其鋒，長一寸六分，主治分肉間氣。三曰鍉鍼，取法於黍粟之銳，長三寸半，主按脈取氣，令邪出。四曰鋒鍼，取法於絮鍼，筩其身鋒其末，長一寸六分，主癰熱出血。五曰鈹鍼，取法於劍鋒，廣二分半，長四寸，主大癰膿，兩熱爭者也。六曰員利鍼，取法於氂鍼微大其末，反小其身，令可深內也，長一寸六分，主取癰痹者也。七曰<span style="color:red">毫鍼</span>，取法於毫毛，長一寸六分，主寒熱痛痹在絡者也。八曰長鍼，取法於綦鍼，長七寸，主取深邪遠痹者也。九曰大鍼，取法於鋒鍼，其鋒微員，長四寸，主取大氣不出關節者也，鍼形畢矣。此九鍼大小長短法也。
<br><br>
</body></html>
